[
  {
  "id": "1",
  "number": 1,
  "title": "Den signede dag med fryd vi ser",
  "lyrics": "1. Den signede dag med fryd vi ser\naf havet til os opkomme;\nden lyse på himlen mer og mer,\nos alle til lyst og fromme!\nDet kendes på os som lysets børn,\nat natten hun er nu omme!\n\n2. Den signede stund, den midnatstid,\nvor Herre han lod sig føde,\nda klared det op i østerlid\ntil dejligste morgenrøde,\nda lyset oprandt, som jordens bold\nskal lysne udi og gløde.\n\n3. Om levende blev hvert træ i skov,\nog var så hvert blad en tunge,\nde kunne dog ej Guds nådes lov\nmed værdelig røst udsjunge;\nthi evig nu skinner livets lys\nfor gamle og så for unge.\n\n4. Thi takke vi Gud, vor Fader god,\nsom lærken i morgenrøde,\nfor dagen, han os oprinde lod,\nfor livet, han gav af døde;\nden signede dag i Jesu navn\nos alle vort liv forsøde!\n\n5. Nu sagtelig skrid, vor højtidsdag,\nmed stråler i krans om tinde!\nHver time til Herrens velbehag\nsom bække i eng henrinde,\ntil frydelig sig til sidst de sno\nop under de grønne linde!\n\n6. Som guld er den årle morgenstund,\nnår dagen opstår af døde,\ndog kysser os og med guld i mund\nden liflige aftenrøde,\nså tindre end må det matte blik,\nde blegnede kinder gløde.\n\n7. Så rejse vi til vort fædreland,\ndér ligger ej dag i dvale,\ndér stander en borg så prud og grand\nmed gammen i gyldne sale;\nså frydelig dér til evig tid\nmed venner i lys vi tale."
}
]
